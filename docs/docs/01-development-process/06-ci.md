# Build automation e Continuous Integration(CI)

## Build automation

Lo strumento utilizzato per la build automation è **sbt**.
Sbt ha permesso di gestire le dipendenze del progetto, compilare il codice, eseguire i test e generare la documentazione in modo automatizzato.
I numerosi plugin disponibili hanno facilitato la gestione e il monitoraggio della qualità del codice.

### Code quality

Per garantire la qualità del codice, sono stati utilizzati i seguenti plugin:

- **scalafmt**: per la formattazione automatica del codice secondo le convenzioni di stile Scala.
- **scalafix e wartremover**: per l'analisi statica del codice, che ha permesso di identificare potenziali problemi e migliorare la qualità del codice.
- **jacoco**: per la generazione dei report di copertura del codice, che ha permesso di monitorare la percentuale di codice testato e identificare le aree da migliorare.

## Continuous Integration (CI)

Per la Continuous Integration, è stato utilizzato **GitHub Actions**. Questo strumento ha permesso di automatizzare il processo di integrazione continua, eseguendo automaticamente i test e le build del progetto ad ogni push o pull request.
Le seguenti azioni sono state configurate:

- **build**: per compilare il codice ed eseguire i test.
- **code-style**: per verificare la conformità del codice agli standard di stile e qualità definiti.
- **code-coverage**: per generare report di copertura del codice e garantire che le modifiche apportate non riducano la qualità del codice, oltre all'upload dei report su Coveralls.
- **dry-website-build**: per verificare che il sito web generato dalla documentazione sia corretto e privo di errori.
- **release**: per gestire le release del progetto, creando automaticamente i tag e pubblicando le versioni su GitHub.
- **upload-docs**: per caricare la documentazione generata su GitHub Pages, rendendola disponibile online.
- **success**: per controllare che tutte le azioni siano state eseguite con successo e notificare eventuali errori.

### Deployment

Il deployment del sito web generato dalla documentazione è stato automatizzato utilizzando GitHub Actions, che ha permesso di pubblicare la documentazione su GitHub Pages ad ogni push sul branch `main`. Questo ha garantito che la documentazione fosse sempre aggiornata e accessibile agli utenti.
Il deployment dell'applicazione viene effettuato al termine di ogni sprint andando a richiamare il workflow `release` manualmente, che crea un tag e una release su GitHub, generando automaticamente il file JAR dell'applicazione e pubblicandolo nella sezione "Releases" del repository. Questo processo consente di mantenere una versione stabile e facilmente distribuibile dell'applicazione, pronta per essere utilizzata dagli utenti finali.
