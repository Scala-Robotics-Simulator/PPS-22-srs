# Meeting

Prima del meeting di Initial Planning, è stato effettuato un incontro preliminare tra il Product Owner e l'Esperto di Dominio per definire gli obiettivi del progetto e le aspettative, in modo da garantire che il team avesse una chiara comprensione delle esigenze degli utenti e degli obiettivi di business. L'incontro ha portato alla stesura dei requisiti iniziali e alla definizione iniziale del backlog del progetto, che è stato poi presentato e completato dal team durante il meeting di Initial Planning.

Le seguenti tipologie di meeting sono state utilizzate durante il processo di sviluppo:

- **Initial Planning**: Un incontro iniziale per definire gli obiettivi del progetto, le aspettative e le responsabilità di ciascun membro del team. Questo meeting ha coinvolto tutti i membri del team e ha stabilito le basi per la collaborazione, oltre a definire il backlog iniziale del progetto, e gli obiettivi del primo sprint.
- **Sprint Planning**: Meeting di pianificazione all'inizio di ogni sprint, della durata di circa 1-2 ore, svolto di lunedi, ogni due settimane, per definire gli obiettivi dello sprint, selezionare gli elementi del backlog da completare durante lo sprint e assegnare i compiti ai membri del team. Durante questo meeting, il team discute le priorità e le stime di tempo per ciascuna attività, assicurandosi che tutti siano allineati sugli obiettivi dello sprint.
- **Daily Standup**: Brevi incontri giornalieri della durata di 15 minuti, tenuti ogni 2 giorni, per aggiornare il team sui progressi, discutere eventuali ostacoli e pianificare le attività del giorno. Questi meeting sono stati fondamentali per mantenere la comunicazione aperta e garantire che tutti i membri del team fossero a conoscenza dello stato del progetto.
- **Sprint Review and Retrospective**: Un incontro alla fine di ogni sprint, della durata di 1 ora, per presentare il lavoro completato, raccogliere feedback e discutere eventuali modifiche necessarie. Durante questo meeting, il team dimostra le funzionalità implementate e discute i risultati ottenuti rispetto agli obiettivi dello sprint, oltre a valutare il lavoro svolto e identificare le aree di miglioramento.

I meeting tra i membri del team sono stati condotti in modalità online, utilizzando lo strumento di videoconferenza Microsoft Teams, con frequenza regolare, sulla base delle regole definite sopra.
